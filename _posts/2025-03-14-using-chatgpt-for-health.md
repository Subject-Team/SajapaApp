---
title: 'کمک گرفتن از ChatGPT برای بهبود سلامتی، فرصت ها و چالش ها'
date: 2025-03-14
permalink: /posts/2025/03/using_chatgpt_for_health/
tags:
  - سوالات متداول
  - آمار
---

در دنیای امروز، فناوری به سرعت درحال تحول است و ابزار های هوش مصنوعی نقش مهمی در بهبود زندگی ما ایفا می کنند و این بهبود بدون پیشرفت در حوزه سلامت معنای چندانی ندارد.

ساجاپا یک پروژه پیشرو است که با توجه به همین موضوع فناوری را برای بهبود سلامت فردی به کار می گیرد، اما در این میان یک سوال رایج وجود دارد: با وجود ChatGPT آیا نیازی به چنین پروژه ای وجود دارد؟

به مناسبت بروزرسانی آمار استفاده از این هوش مصنوعی در این مقاله به بررسی مزایا و چالش های استفاده از آن می پردازیم و این اطلاعات را مرور می کنیم.

ChatGPT در سلامت، چه مقدار و چطور؟
====
Open AI به تازگی آماری از کاربرد های ChatGPT منتشر کرده است که نشان می دهد حدود 6% از استفاده کنندگان  ChatGPT از آن برای دریافت توصیه های سلامتی استفاده می کنند. این آمار نشان می دهند سوالات حوزه سلامتی در رتبه 31 دسته بندی سوالات قرار دارند که با وجود رونمایی از قابلیت جستجوی ChatGPT جای تعجب دارد زیرا انتظار می رفت اطمینان ها به این مدل افزایش پیدا کند. لازم به ذکر است Open AI اعلام کرده است این اعداد از تجمیع آمار تمام ابزار های هوش مصنوعی این شرکت بدست آمده اند و نسخه های مختلف ChatGPT را شامل می شوند.

نکته جالب توجه در این آمار پرسش 12% دانشجویان از ابزار های هوش مصنوعی درباره سلامتی است (حوزه ای که در رتبه 29 در این قشر قرار دارد)، Open AI در گزارش خود اعلام می کند این اختلاف به دلیل انجام بررسی های تحقیقاتی و راستی آزمایی بیشتر توسط دانشجویان ایجاد شده است و این درصد را نشان از اعتماد کافی به این ابزار ها توسط این قشر نمی داند. البته این گزارش از سوی این شرکت ممکن است برای سلب مسئولیت در این حوزه باشد زیرا اعلام چنین خبری چندان به نفع Open AI نخواهد بود.

مزایای ChatGPT در حوزه سلامت
====
این هوش مصنوعی ویژگی هایی دارد که باعث شده استفاده از آن برای دریافت پیشنهاد های سلامتی معقول به نظر برسد، برخی از این ویژگی ها به علت قابلیت هایی است که یادگیری ماشین به این ابزار می دهد.
 
دسترسی آسان و سریع
----
یکی از بزرگ‌ترین مزایای استفاده از ChatGPT، دسترسی آسان به اطلاعات است. افراد می‌توانند به راحتی سوالات خود را مطرح کنند و پاسخ‌های سریعی دریافت کنند. این امکان به ویژه برای کسانی که به اینترنت دسترسی دارند اما نمی‌توانند به راحتی به پزشک مراجعه کنند، بسیار مفید است.

شخصی سازی پیشنهاد ها
----
ChatGPT می‌تواند اطلاعات مربوط به سلامتی را بر اساس نیازها و شرایط فردی پیشنهاد دهد. این ویژگی می‌تواند به کاربران کمک کند تا بهترین روش‌های بهبود سلامتی خود را پیدا کنند.
افزایش آگاهی
----
با استفاده از ChatGPT، کاربران می‌توانند اطلاعات بیشتری در مورد موضوعات مختلف مرتبط با سلامتی به دست آورند. این افزایش آگاهی می‌تواند به تصمیم‌گیری‌های بهتر در مورد سبک زندگی و پیشگیری از بیماری‌ها منجر شود.


و اما ساجاپا؟
----
هرچند تمرکز ما در این مقاله بر ChatGPT است، اما همچنان سوال اصلی لزوم وجود پروژه ای مانند ساجاپا است، بنابراین یک مرور کوتاه بر قابلیت هایی خواهیم داشت که ساجاپا را به این مزیت ها مجهز می کنند:

**اپلیکیشن بومی و سریع:** ساجاپا یک برنامه ویژه برای این کاربرد است، در کنار این موضوع قابلیت استفاده آفلاین را هم دارد که برتری مناسبی محسوب می شود.

**حساب کاربری واحد:** اطلاعات و شرایط فردی شما در هسته ساجاپا مدیریت می شوند، بنابراین هر سرویس می تواند عملکردش را بر اساس این داده ها بهبود دهد، همچنین ساجاپا اطلاعات را یک بار درخواست می کند و بعدا به آنها رجوع می کند تا مطمئن شود چیزی از قلم نمی افتد!

**توصیه شخصی:** قابلیت توصیه شخصی ساجاپا که در سرویس های خاصی فعال است، توصیه های متنی و نموداری ویژه ای بر اساس عملکرد سرویس و شرایط شما ارائه می کند که برای نهایت سادگی و کاربرد طراحی شده اند.


چالش ها و محدودیت های ChatGPT
====
همچنان که مزایا را بررسی می کنیم، مشکلاتی نیز برایمان مشخص می شوند، اما چه چالش هایی در این روش وجود دارد؟


دقت و صحت اطلاعات
----
بر اساس گزارش Open AI (شرکت مالک ChatGPT) صحت اطلاعات ارائه شده توسط این مدل بسیار بحث برانگیز است، این مدل هرچند در اطلاعات عمومی و توصیه های کلی عملکرد مناسبی دارد، اما در هیچ حوزه ای بدون نظر متخصص قابل اعتماد نیست!

عدم تخصص
----
ChatGPT نمی‌تواند به عنوان جایگزینی برای مشاوره پزشکی تخصصی عمل کند. هرچند که این ابزار می‌تواند اطلاعات اولیه و توصیه‌های کلی ارائه دهد، اما برای تشخیص و درمان بیماری‌ها همچنان نیاز به مراجعه به پزشک متخصص وجود دارد.

حفط حریم خصوصی
----
این مدل به اطلاعات زیادی برای افزایش دقت نیاز دارد، چیزی که نگرانی ها در حوزه حریم خصوصی و امنیت اطلاعات را افزایش می دهد.

راهکار ساجاپا چیست؟
----
این معایب صرفا محدود به هوش مصنوعی ها نمی شود و ممکن است هر فناوری را که به این حوزه وارد می شود بی استفاده کند، بنابراین با بروزرسانی های جزئی در طرح پروژه ساجاپا بر اساس این آمار، اکنون راهکار های ویژه ای ارائه می کنیم که ساجاپا را متمایز می کنند:

**پایگاه داده بزرگ و ویژه:** بر خلاف اکثر مدل های هوش مصنوعی و چت بات ها ساجاپا برای این حوزه طراحی شده است، این تمرکز به ما امکان داده است تا یک پایگاه داده بزرگ و جامع در اختیار داشته باشیم که دقت برنامه در جزئیات را هم تضمین می کند؛ بر اساس آخرین بروزرسانی های آزمایشی روی پایگاه داده ساجاپا، دقت این برنامه در تشخیص بیماری ها در کمترین مورد 94% گزارش شده است، یعنی احتمال خطا واقعا ناچیز است!

**اطلاعات تخصصی:** ساجاپا با جمع آوری اطلاعات و تطبیق آنها از منابع اطلاعاتی موثق در این حوزه به اطلاعات دقیقی در حوزه های تخصصی دست یافته است، همچنین برنامه مدل های هوش مصنوعی را به صورت تخصصی استفاده می کند، پس تداخل یا کاهش سرعتی وجود نخواهد داشت.

**امنیت اطلاعات:** بخش عمده این پروژه در اصطلاح سمت کلاینت اجرا می شود، به این معنی که پردازش ها تا جای ممکن در دستگاه کاربر انجام می شوند تا نیازی به انتقال اطلاعات به بیرون نباشد، در برخی موارد خاص که نیاز به ارتباط با سرور ضروری است، ساجاپا از رمزگذاری های محرمانه ای استفاده می کند که امنیت کاربر را تضمین می کنند. همچنین از آنجا که ساجاپا یک پروژه تخصصی در حوزه سلامت است، نیازی به استخراج اطلاعات برای کاربرد های دیگر ندارد.

جمع بندی
====
استفاده از ChatGPT می تواند به عنوان یک ابزار مکمل در کنار تشخیص پزشک مفید باشد، اما باید با احتیاط و آگاهی از محدودیت ها و چالش های موجود در آن انجام شود. آگاهی از همین موضوع یکی از عواملی است که باعث شده جامعه ترجیح دهد از توصیه های سلامتی ChatGPT صرف نظر کند و اینگونه پرسش ها را تا یافتن یک راه بهتر پرسیده نشده نگه دارد. یکی از دلایل اهمیت ساجاپا نیز همین است، ساجاپا یک پروژه است که با تمرکز فناوری های مختلف در یک حوزه خاص، بهترین شرایط برای استفاده از پیشرفت ها در زندگی انسان را فراهم می کند.
